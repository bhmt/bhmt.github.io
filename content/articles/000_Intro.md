+++
title = '0  Digitalna pismenost i sigurnost'
+++


Digitalna pismenost je u današnje doba postalo neophodno znanje.
Sve vise aktivnosti obavljamo preko interneta, od komunikacije do bankarstva.
Time je sve potrebnije biti dobro upoznat i sa sigurnosti na internetu.

## Što je digitalna pismenost
Digitalna pismenost je sposobnost pronalaženja, razumijevanja, evaluacije, stvaranja i komuniciranja informacija pomoću digitalnih tehnologija.
Ali to je više od znanja kako koristiti pametni telefon ili se prijaviti na web stranice.

Biti digitalno pismen između ostalog znači i:

 - prepoznati prevare ili lažne vijesti
 - razumjeti kako se prikupljaju i koriste podatci
 - čuvati svoje korisničke račune sigurnim
 - kritički razmišljati o stvarima koje se vide, pročitaju, i dijele

O digitalnoj pismenosti može se razmišljati kao i o vožnji automobila.
Nije dovoljno znati upravljati automobilom.
Potrebno je znati i citati prometne znakove te izbjegavati nezgode.


## Zašto je digitalna pismenost bitna

### Ostanite sigurni

Potrebno je prepoznati prevare kao lažnu e-postu (phishing), izbjegavati štetne aplikacije ili lažne web stranice.
Ovo nas štiti od prevare ili karđe identiteta.

### Zaštitite svoju privatnost

Kada razumijete kako se podatci o korisnicima internet usluga dijele i kako se koriste,
moći ćete donositi informirane odluke o tome sto dijelite ili koje aplikacijama smatrate vjerodostojnim.

### Izbjegavajte dezinformacije

Internet je pun mišljenja, propagandi, i sve vise sadržaja koji generira umjetna inteligencija.
Digitalna pismenost pomaze u raspoznavanju činjenica od fikcije.

### Izgradite pozitivnu prisutnost

Sve sto dijelimo ili doprinosimo na internetu ostavlja "digitalni otisak".
Potencijalni poslodavci ili škole često mogu provjeriti prisutnost internet profila ili socijalnih mreža.

### Osnažite sebe i druge

Moći ćete pomoći prijateljima, obitelji, ili kolegama kojima je to vise potrebno.


## Osnovne vjestine digitalne pismenosti

| **Područje** | **Znanje** |
| :-: | :-: |
| Tehničke vještine | Znanje kako koristiti uređaje, aplikacije, i alate |
| Informacijska pismenost | Pronalazak i evaluacija vjerodostojnih informacija |
| Svijest o sigurnosti | Korištenje snažnih lozinki, prepoznavanje prevara |
| Vještine komunikacije | Smjerna, jasna digitalna interakcija |
| Kritičko razmišljanje | Propitivanje informacija koje vidimo i dijelimo |


>
> Nemojte samo listati - stanite i razmislite. Najmoćniji digitalni alat koji imate je vaša prosudba.
>
